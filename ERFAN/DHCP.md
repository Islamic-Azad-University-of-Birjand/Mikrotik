Dynamic Host Configuration Protocol

## سرور DHCP چیست؟

سرورDHCP یک ابزار مدیریت شبکه است که به کمک آن ای پی آدرس های درست و معتبر بدون نیاز به دخالت هر باره ادمین برای وصل شدن دستگاه ها و کامپیوترها به شبکه ساخته می شود.  سرور DHCP با ذخیره اطلاعات IP کلاینت ها مانع از تخصیص ای پی تکراری می شود و روند اختصاص دادن IP معتبر و  غیرتکراری توسط این سرور صورت می‌‌پذیرد. 

## سرور DHCP چگونه کار می کند؟

در DHCP server مجموعه ای از  ای پی آدرس های یونیک قرار دارد و  هر دستگاه برای وصل شدن به شبکه نیاز دارد تا یک IP دریافت کند. به صورت معمول کلاینت ها بالافاصله بعد از بوت شدن یک "درخواست "  **broadcast** به سرور ارسال می کند(Broadcast بسته درخواستی می باشد که برای تمامی میزبان های فعال در شبکه ارسال می شود)

در مرحله بعد دستگاهی که درخواست IP را ارسال کرده بود یک بسته "پاسخ" از سرور DHCPدریافت می کند این بسته شامل IPو Default Gatewayمی باشد. قابل ذکر است این پاسخ با توجه به اطلاعات پیکربندی که سابقاً توسط مدیر شبکه تعریف شده است ارسال می گردد.

در نهایت یک IP مشخص به صورت اجاره ای و موقت در اختیار درخواست دهنده قرار می گیرد و بعد از اتمام زمان تعیین شده در اصطلاح lease  می شود و اگر کاربر نیاز به زمان بیشتر دارد مجدداً در خواستی ارسال می کنند و DHCP server ممکن است این ای پی را منقضی کند و ای پی جدیدی را ارسال نماید که چگونگی انجام این کار از قبل توسط مدیر شبکه تعریف شده است.